---
layout: post
title: MJ se uiters ongesaghebbende gids tot die OV
published: false
---
Nederlanders is lief daarvoor om alle finansiële transaksies so ingewikkeld moontlik te maak sodat hulle kan voel of hulle geld spaar deur slim te wees. Hulle treinstelsel is geen uitsondering nie. Oor die algemeen is dit nie vreeslik duur om net op en af te klim soos jy wil nie. Om Amsterdam se voorstede te verken kos my tipies so EUR10 vir die dag, en om van Amsterdam af Utrecht te gaan verken het my so EUR30 gekos. Die 9292 app sê ook wat die verskillende ritte kos. 

# Die verskillende toegangskaartjies
Sovêr ek kon agterkom is daar 2 tipes OV chipkaart. Daar is 'n blou prepaid een en 'n geel autoload kaart. As jy in Nederland land gaan jy begin met 'n gewone prepaid kaart waarop jy geld laai. Jy kan die kaart koop en laai by die outomaat by enige stasie. Jy kan betaal met 'n kaart of muntegeld, maar nie met note nie. My Suid-Afrikaanse kredietkaart het gewerk. 

Ek sal hierdie inskrywing opdateer as ek my Autoload kaart kry, moet eers 'n bankrekening oopmaak.

# Apps
Meeste Nederlanders beveel 9292 aan om jou roete vir jou uit te werk. Watter kombinasie van treine en busse om te vat is redelik ingewikkeld. Dis die moeite werd om te kyk wat die app sê. Daar is vreeslik baie maniere om by dieselfde bestemming uit te kom, en 9292 neem die skedules in ag om jou so vinnig moontlik iewers uit te kry. 

Ek gebruik ook Google maps saam met 9292. Hy werk nie die routes so betroubaar soos 9292 nie, en hy het nie pryse nie, maar hy navigeer jou op die roete. Jou foon vibreer as jy byvoorbeeld van die bus moet afklim. 


# Die verskillende modusse van reis
## Bus
Busstoppe is regtig oral. Dis selde dat jy meer as 500m na een toe hoef te stap. Om op te klim tap jy jou kaart en sit jou masker aan. Dis lykmy goeie maniere om die busdrywer te groet. Jy moet jou Chipkaart ook oppad uit die bus uit tap. Busse word geidentifiseer met 'n nommer en bestemming. Dit is byvoorbeeld moontlik om op die 73 bus te klim in die verkeerde rigting. Om doodseker te weees jy is op die regte bus, kyk dat die haltes at hulle aankondig ooreenstem met die lysie van stoppe op jou app. Al die busse waarop ek was, het WiFi, maar dis baie stadig.
## Trein
By meeste treinstasies is daar hekke waar jy intap met jou chipkaart, en op party kleiner stasies is daar net 'n kaart tap punt op die platvorm. Omdat jy net in en uit tap by stasies kos dit darem nie geld om te verdwaal nie. My gusteling manier om op 'n trein te verdwaal is om baie vroeg te kom en die verkeerde trein op die regte platvorm te vat.Voorstedelike treine staan bekend as sprinters. Intercity treine is cooler, vinniger en het (baie stadige) WiFi en 'n boonste verdieping. 
## OV Fiets
Gaan hom vandag probeer, sal hier update. 


