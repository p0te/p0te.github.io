
# Waterloopleinmark 

[](images/2021-10-28-waterloopleinmark/Waterloopleinmark-1.JPG)
Omdat ek redelik baie tyd en redelik min geld het, het ek vir my eerste
dag in Amsterdam besluit om die openbare vervoer uit te figure en net 'n
bietjie rond te dwaal. My enigste doelwit was om 'n gevoel te kry vir
tweedehandse fietspryse. Een of ander blog het die Waterlooplein mark
aanbeveel, en die metro-stop was naby, so toe gaan ek soontoe.

Toe ek daar aankom sien ek dat hulle besig is om te bou aan die plein
self, maar daar was nog heelwat stalletjies aan sy agterkant. Daar was
net een of twee fietshandelaars, baie tweedehandse, gesteelde en
nagemaakte klere, en redelike cool boek en LP stalletjies.

Ek het om die Rembrandtplein ook gestap, maar dit het vir my net gevoel
soos 'n lelike toeristelokval. Dit sou seker beter gaan as ek later daar
was, en bietjie meer navorsing gedoen het oor die besienswaardighede.
Maar al wat ek gesien het is duur, lelike kroeÃ« en coffeeshops wat die
dagga-is-soortvan-wettig dam onder die eend uitruk.

[](images/2021-10-28-waterloopleinmark/Waterloopleinmark-2.JPG)


